<!DOCTYPE html><html><head><meta charset="UTF-8"><meta name="viewport" content="initial-scale=1, maximum-scale=1, minimum-scale=1, user-scalable=no"><title>追梵宇博客</title>
<link rel="stylesheet" href="/css/app.css">
<meta name="generator" content="Hexo 5.4.2"><link rel="alternate" href="/atom.xml" title="追梵宇博客" type="application/atom+xml">
</head><body><div class="container"><div class="nav j_nav"><!-- nav header--><div class="nav__header"><a href="/"><h1>追梵宇博客</h1></a></div><!-- nav body--><div class="nav__body"><ul class="nav__items"><li class="nav__item"><a href="/">主页</a></li><li class="nav__item"><a href="/tags">标签</a></li><li class="nav__item"><a href="/about">关于</a></li></ul></div><!-- nav footer--><div class="nav__footer"><a target="_blank" rel="noopener" href="https://github.com/zhaobao">Theme By</a></div></div><div class="body"><div class="body__header"><h2>辨太陽病證並治法上篇</h2></div><div class="body__content"><div class="body__item post_tags"><a href="/tags/%E4%BC%A4%E5%AF%92%E8%AE%BA/" class="post_tag">伤寒论</a></div><div class="body__item"><h3 id="條辯一"><a href="#條辯一" class="headerlink" title="條辯一"></a>條辯一</h3><p>[太陽]之為病，脈浮，頭項強痛而惡寒。</p>
<h3 id="條辯二"><a href="#條辯二" class="headerlink" title="條辯二"></a>條辯二</h3><p>[太陽病]，發熱，汗出，惡風，脈緩者，名為[中風]。</p>
<h3 id="條辯三"><a href="#條辯三" class="headerlink" title="條辯三"></a>條辯三</h3><p>[太陽病]，或已發熱，或未發熱，必惡寒，體痛，嘔逆，脈陰陽俱緊者，名曰[傷寒]。</p>
<h3 id="條辯四"><a href="#條辯四" class="headerlink" title="條辯四"></a>條辯四</h3><p>[傷寒]一日，[太陽]受之，脈靜者，為不傳也；若脈數急者，為傳也。</p>
<h3 id="條辯五"><a href="#條辯五" class="headerlink" title="條辯五"></a>條辯五</h3><p>[傷寒]二三日，[陽明]、[少陽]證不見者，為不傳也；頗欲吐，若煩躁者，為傳也。</p>
<h3 id="條辯六"><a href="#條辯六" class="headerlink" title="條辯六"></a>條辯六</h3><p>[太陽病]，發熱而渴，不惡寒者，為[溫病]。</p>
<h3 id="條辯七"><a href="#條辯七" class="headerlink" title="條辯七"></a>條辯七</h3><p>若自汗出，身灼熱者，名曰[風溫]。</p>
<h3 id="條辯八"><a href="#條辯八" class="headerlink" title="條辯八"></a>條辯八</h3><p>[風溫]為病，脈陰陽俱浮，汗自出，身重，多眠睡，息必鼾，言語難出，若發汗者，小便不利；若被下者，直視，失溲；若被火者，微發黃色，劇則如驚癇，時瘈瘲；若火熏之，一逆尚引日，再逆促命期。</p>
<h3 id="條辯九"><a href="#條辯九" class="headerlink" title="條辯九"></a>條辯九</h3><p>病有發熱惡寒者，發於[陽]也；無熱惡寒者，發於[陰]；發於[陽]者七日愈，發於[陰]者六日愈，以陽數七，陰數六故也。</p>
<h3 id="條辯十"><a href="#條辯十" class="headerlink" title="條辯十"></a>條辯十</h3><p>[太陽病]，頭痛，至七日以上自愈者，以行其經盡故也；若欲作再經者，針[足陽明]，使經不傳則愈。</p>
<h3 id="條辯十一"><a href="#條辯十一" class="headerlink" title="條辯十一"></a>條辯十一</h3><p>[太陽病]欲解時，從[巳]至[未]上。</p>
<h3 id="條辯十二"><a href="#條辯十二" class="headerlink" title="條辯十二"></a>條辯十二</h3><p>[中風]表解而不了了者，十二日愈。</p>
<h3 id="條辯十三四"><a href="#條辯十三四" class="headerlink" title="條辯十三四"></a>條辯十三四</h3><p>病人身大熱，反欲近衣者，熱在皮膚，寒在骨髓也。身大寒，反不欲近衣者，寒在皮膚，熱在骨髓也。</p>
<h3 id="條辯十五-桂枝湯證"><a href="#條辯十五-桂枝湯證" class="headerlink" title="條辯十五[桂枝湯證]"></a>條辯十五[桂枝湯證]</h3><p>[太陽中風]，陽浮而陰弱，陽浮者熱自發，陰弱者汗自出，嗇嗇惡寒，淅淅惡風，翕翕發熱，鼻鳴，乾嘔者，[桂枝湯]<br>桂枝湯方<br>桂枝三兩去皮，芍藥三兩，甘草三兩炙，生薑三兩切，大棗十二枚劈<br>上五味，咬咀三味，以水七升，微火煮取三升，去滓，適寒溫，服一升。服已須叟，啜熱稀粥一升餘，以助藥力。溫覆令一時許，邊身絷絷微似有汗者益佳。不可令如水流漓，病必不除。若一服汗出，病差，停後服，不必盡劑。若不汗，更服依前法。又不汗，服後小促其間，半日許，令三服盡。若病重者，一日一夜服，周時觀之，服一劑盡，病證猶在者，更作服。若汗不出，乃服至二三劑。禁生冷、粘滑、肉麵、五辛、酒酪、臭惡等物。</p>
<h3 id="條辯十六"><a href="#條辯十六" class="headerlink" title="條辯十六"></a>條辯十六</h3><p>[太陽病]頭痛，發熱，汗出，惡風者，[桂枝湯]主之。</p>
<h3 id="條辯十七-桂枝加葛根湯證"><a href="#條辯十七-桂枝加葛根湯證" class="headerlink" title="條辯十七[桂枝加葛根湯證]"></a>條辯十七[桂枝加葛根湯證]</h3><p>[太陽病]，項背強几几，及汗出，惡風者，[桂枝加葛根湯]主之。<br>桂枝加葛根湯<br>桂枝三兩去皮，芍藥三兩，生薑三兩切，甘草二兩炙，大棗十二枚劈，葛根四兩<br>上六味，以水七升，內諸藥，煮取三升，去滓，溫服一升，不須啜粥，餘如[桂枝湯]將息，及禁忌法。</p>
<h3 id="條辯十八"><a href="#條辯十八" class="headerlink" title="條辯十八"></a>條辯十八</h3><p>[太陽病]下之後，其氣上衝者，可與[桂枝湯]，用前法；若不上衝者，不可與之。</p>
<h3 id="條辯十九"><a href="#條辯十九" class="headerlink" title="條辯十九"></a>條辯十九</h3><p>[太陽病]，三日，已發汗，若吐、若下、若溫針，仍不解者，此為壞病，[桂枝湯]不中與也。視其脈症，知犯何逆，隨證治之。</p>
<h3 id="條辯二十"><a href="#條辯二十" class="headerlink" title="條辯二十"></a>條辯二十</h3><p>[桂枝湯]本為解肌，若其人脈浮緊，發熱，汗不出者，不可與之也；當須識此，勿令誤也。</p>
<h3 id="條辯二一"><a href="#條辯二一" class="headerlink" title="條辯二一"></a>條辯二一</h3><p>若酒客病，不可與[桂枝湯]；得湯則嘔，以酒客不喜甘故也。</p>
<h3 id="條辯二二"><a href="#條辯二二" class="headerlink" title="條辯二二"></a>條辯二二</h3><p>若喘加作，[桂枝湯]加[厚朴]、[杏子仁]。</p>
<h3 id="條辯二三"><a href="#條辯二三" class="headerlink" title="條辯二三"></a>條辯二三</h3><p>凡吐家，服[桂枝湯]，其後必吐膿血也。</p>
<h3 id="條辯二四-桂枝加附子湯證"><a href="#條辯二四-桂枝加附子湯證" class="headerlink" title="條辯二四[桂枝加附子湯證]"></a>條辯二四[桂枝加附子湯證]</h3><p>[太陽病]，發汗，遂漏不止，其人惡風，小便難，四肢微急，難以屈伸者，[桂枝加附子湯]主之。<br>桂枝加附子湯<br>桂枝三兩，芍藥三兩，甘草二兩炙，生薑三兩，大棗十二枚，附子一枚，炮 去皮破八片<br>上六味，以水六升，微火煮取三升，去滓，適寒溫，服一升。若一服汗止，停後服。</p>
<h3 id="條辯二五-桂枝去芍藥湯、桂枝去芍藥加附子湯證"><a href="#條辯二五-桂枝去芍藥湯、桂枝去芍藥加附子湯證" class="headerlink" title="條辯二五[桂枝去芍藥湯、桂枝去芍藥加附子湯證]"></a>條辯二五[桂枝去芍藥湯、桂枝去芍藥加附子湯證]</h3><p>[太陽病]，下之後，脈促，胸滿者，[桂枝去芍藥湯]主之。若微惡寒者，[桂枝去芍藥方中加附子湯]主之。<br>桂枝去芍藥湯<br>桂枝三兩，甘草二兩炙，大棗十二枚，生薑三兩<br>上四味，以水七升，微火煮取三升，去滓，適寒溫，服一升。<br>桂枝去芍藥加附子湯<br>桂枝三兩，生薑三兩，甘草二兩炙，大棗十二枚，附子一枚，炮 去皮破八片<br>上六味，以水六升，微火煮取三升，取滓，適寒溫，服一升。若一服汗止，停後服。</p>
<h3 id="條辯二六-桂枝麻黃各半湯證"><a href="#條辯二六-桂枝麻黃各半湯證" class="headerlink" title="條辯二六[桂枝麻黃各半湯證]"></a>條辯二六[桂枝麻黃各半湯證]</h3><p>[太陽病]，得之八九日，如瘧狀；發熱、惡寒、熱多、寒少，其人不嘔，圊便欲自可，一日二三度發。脈微緩者，為欲愈也；脈微而惡寒者，此陰陽俱虛，不可更發汗，更下，更吐也。面色反有熱色者，未欲解也，以其不能得小汗出，身必癢，宜[桂枝麻黃各半湯]。<br>桂枝麻黃各半湯<br>桂枝一兩 十六銖，芍藥一兩，生薑一兩，甘草一兩，麻黃去節，大棗四枚，杏仁二十四個，湯浸，去皮尖。<br>上七味，以水五升，先煮麻黃一二沸，去上沫，內諸藥，諸取一升八合，去滓，溫服六合。</p>
<h3 id="條辯二七"><a href="#條辯二七" class="headerlink" title="條辯二七"></a>條辯二七</h3><p>[太陽病]，初服[桂枝湯]，反煩不解者，先此[風池]、[風府]，卻與[桂枝湯]則愈。</p>
<h3 id="條辯二八"><a href="#條辯二八" class="headerlink" title="條辯二八"></a>條辯二八</h3><p>服[桂枝湯]，不汗出，脈洪大者，與[桂枝湯]如前法，若形如瘧，日再發者，汗出必解，宜[桂枝二麻黃一湯]。<br>上七味，以水五升，先煮麻黃一二沸，去上沫，內諸藥，煮取二升，取滓，溫服一升，日再服。</p>
<h3 id="條辯二九-白虎加人參湯證"><a href="#條辯二九-白虎加人參湯證" class="headerlink" title="條辯二九[白虎加人參湯證]"></a>條辯二九[白虎加人參湯證]</h3><p>服[桂枝湯]，大汗出後，大煩渴不解，脈洪大者，[白虎加人參湯]主之。<br>白虎加人參湯<br>知母六兩，石膏一斤碎綿囊，甘草二兩炙，粳米六合，人參二兩<br>上五味，以水一斗，煮米熟湯成，去滓，溫服一升，日三服。</p>
<h3 id="條辯三十-桂枝二越婢一湯證"><a href="#條辯三十-桂枝二越婢一湯證" class="headerlink" title="條辯三十[桂枝二越婢一湯證]"></a>條辯三十[桂枝二越婢一湯證]</h3><p>[太陽病]，發熱，惡寒，熱多寒少，煩躁，脈微弱者，此無陽也，不可發汗，宜[桂枝二越婢一湯]主之。<br>桂枝二越婢一湯<br>桂枝十八銖去皮，芍藥十八銖，甘草十八銖，生薑一兩二銖，大棗四枚劈，麻黃十八銖，石膏二十四銖碎綿囊<br>上七味，咬咀，以水五升，煮麻黃一二沸，去上沫，內諸藥，煮取二升，去滓，溫服一升。本方當裁為越婢湯，桂枝湯，合飲一升；今合為一方，桂枝二越婢一。</p>
<h3 id="條辯三一-桂枝去桂加茯苓白朮湯證"><a href="#條辯三一-桂枝去桂加茯苓白朮湯證" class="headerlink" title="條辯三一[桂枝去桂加茯苓白朮湯證]"></a>條辯三一[桂枝去桂加茯苓白朮湯證]</h3><p>服[桂枝湯]，或下之，仍頭項強痛，翕翕發熱，無汗，心下滿，微痛，小便不利者，[桂枝去桂加茯苓白朮湯]主之。<br>桂枝去桂加茯苓白朮湯<br>芍藥三兩，甘草二兩炙，生薑三兩，茯苓三兩，白朮三兩，大棗十二枚<br>上六味，咬咀，以水八升，煮取三升，去滓，溫服一升，小便利則愈。</p>
<h3 id="條辯三二"><a href="#條辯三二" class="headerlink" title="條辯三二"></a>條辯三二</h3><p>[傷寒]，脈浮，自汗出，小便數，心煩，微惡寒，反與[桂枝湯]以攻其表，此誤也，得之便厥，咽中乾，煩躁，吐逆，譫語，腳孿急，作[甘草乾薑湯]與之，以復其陽。若厥愈，足溫者，更作[芍藥甘草湯]與之，其腳得伸。若胃氣不和，譫語者，少與[調胃承氣湯]。</p>
<h3 id="條辯三三-甘草乾薑湯、芍藥甘草湯、調胃承氣湯、四逆湯證"><a href="#條辯三三-甘草乾薑湯、芍藥甘草湯、調胃承氣湯、四逆湯證" class="headerlink" title="條辯三三[甘草乾薑湯、芍藥甘草湯、調胃承氣湯、四逆湯證]"></a>條辯三三[甘草乾薑湯、芍藥甘草湯、調胃承氣湯、四逆湯證]</h3><p>若重發汗，復加燒針者，[四逆湯]主之。<br>甘草乾薑湯<br>甘草四兩炙，乾薑二兩炮<br>上咬咀，以水三升，煮取一升五合，去滓，分溫再服。<br>芍藥甘草湯<br>白芍藥四兩，甘草四兩炙<br>上二味，咬咀，以水三升，微火煮取一升半，去滓，分溫再服之。<br>調胃承氣湯<br>大黃四兩去皮 清酒洗，甘草二兩炙，芒硝半巾<br>上三味，以水三升，煮取一升，去滓，內芒硝，更上火微煮另沸，少少溫服之。<br>四逆湯<br>甘草二兩炙，乾薑一兩半，附子一枚 生用去皮 破八片。<br>上三味，咬咀，以水三升，微火煮取一升二合，去滓，分溫再服。強人可大附子一枚，乾薑三錢。</p>
<h3 id="條辯三四"><a href="#條辯三四" class="headerlink" title="條辯三四"></a>條辯三四</h3><p>問曰:證象[陽旦]，按法治之而增劇，厥逆，咽中乾，想脛拘急而譫語。師言夜半手足當溫。兩腳當伸。後如師言，何以知此？答曰:寸口脈浮而大，浮則為風，大則為虛，風則生溫熱，虛則兩脛孿，病證象[桂枝]；因未加[附子]參其間，增[桂]令汗出亡陽故也，厥逆，咽中乾，煩躁，[陽明]內結，譫語煩亂，更飲[甘草乾薑湯]，夜半陽氣還，而兩足當溫，脛尚微拘急，重與[芍藥甘草湯]，爾乃脛伸，以[承氣湯]微溏，則止其譫語，故病可愈。</p>
<h3 id="條辯三五-葛根湯證"><a href="#條辯三五-葛根湯證" class="headerlink" title="條辯三五[葛根湯證]"></a>條辯三五[葛根湯證]</h3><p>[太陽病]，項背強几几，無汗，惡風，[葛根湯]主之。<br>葛根湯<br>葛根四兩，麻黃三兩，桂枝二兩去皮，芍藥二兩，甘草二兩炙，生薑三兩，大棗十二枚劈<br>上七味，咬咀，以水一斗，先煮麻黃、葛根，減二升，去沫，內諸藥，煮取三升，去滓，溫服一升，覆取微似汗，不須啜粥。餘如桂枝湯法將息及禁忌。</p>
<h3 id="條辯三六"><a href="#條辯三六" class="headerlink" title="條辯三六"></a>條辯三六</h3><p>[太陽]與[陽明]合病，必自下利，[葛根湯]主之。</p>
<h3 id="條辯三七-葛根加半夏湯證"><a href="#條辯三七-葛根加半夏湯證" class="headerlink" title="條辯三七[葛根加半夏湯證]"></a>條辯三七[葛根加半夏湯證]</h3><p>[太陽]與[陽明]合病，不但下痢，而嘔者，[葛根加半夏湯]主之。<br>葛根加半夏湯<br>葛根四兩，麻黃三兩，湯泡去黃汁，焙乾秤 桂枝二兩，芍藥二兩，甘草二兩炙，生薑二兩，大棗十二枚劈，生半夏半斤洗<br>上八味，以水一斗，先煮麻黃，葛根，減二升，去白沫，內諸藥，煮取三升，去滓，溫服一升，覆取微似汗。</p>
<h3 id="條辯三八-葛根黃芩黃連湯證"><a href="#條辯三八-葛根黃芩黃連湯證" class="headerlink" title="條辯三八[葛根黃芩黃連湯證]"></a>條辯三八[葛根黃芩黃連湯證]</h3><p>[太陽病][桂枝湯證]，醫反下之，利遂不止，脈促，喘而汗出者，表未解也，[葛根黃芩黃連湯]主之。<br>葛根黃芩黃連湯<br>葛根半斤，甘草二兩炙，黃芩三兩，黃連三兩<br>上四味，以水八升，先煮葛根，減二升，內諸藥，煮取二升，取滓，分溫再服。</p>
<h3 id="條辯三九-麻黃湯證"><a href="#條辯三九-麻黃湯證" class="headerlink" title="條辯三九[麻黃湯證]"></a>條辯三九[麻黃湯證]</h3><p>[太陽病]，頭痛，發熱，身疼，腰痛，骨節疼痛，惡風，無汗而喘者，[麻黃湯]主之。<br>麻黃湯<br>麻黃三兩，桂枝二兩去皮，甘草一兩炙，杏仁七十個去皮尖<br>上四味，以水九升，先煮麻黃，減二升，去上沫，內諸藥，煮取二升半，去滓，溫服八合，覆取微似汗，不需啜粥，餘如桂枝法將息。</p>
<h3 id="條辯四十"><a href="#條辯四十" class="headerlink" title="條辯四十"></a>條辯四十</h3><p>[太陽]與[陽明]合病，喘而胸滿者，不可下，宜[麻黃湯]</p>
<h3 id="條辯四一-小柴胡湯證"><a href="#條辯四一-小柴胡湯證" class="headerlink" title="條辯四一[小柴胡湯證]"></a>條辯四一[小柴胡湯證]</h3><p>[太陽病]，十日已去，脈浮細而嗜臥者，外已解也。設胸滿，脅痛者，與[小柴胡湯]，脈但浮者，與[麻黃湯]。</p>
<h3 id="條辯四二三-大青龍湯證"><a href="#條辯四二三-大青龍湯證" class="headerlink" title="條辯四二三[大青龍湯證]"></a>條辯四二三[大青龍湯證]</h3><p>[太陽傷寒]，脈浮緊，發熱，惡寒，身疼痛，不汗出而煩躁者，[大青龍湯]主之。若脈微弱，汗出惡風者，不可服之；服之則厥逆，筋惕肉瞤，此为逆也。<br>大青龍湯<br>麻黃六两，桂枝二两去皮，甘草二两炙，杏仁五十個去皮尖，生薑二兩切，大棗十二枚劈，石膏如雞子大碎<br>上七味，以水九升，先煮麻黃，減二升，去上沫，內諸藥，煮取三升，去滓，溫服八合，取微似汗。汗出多者，溫粉撲之，一服汗者，停後服。</p>
<h3 id="條辯四四"><a href="#條辯四四" class="headerlink" title="條辯四四"></a>條辯四四</h3><p>[傷寒]，脈浮緩，身不疼，但重，乍有輕時，無[少陰證]者，[大青龍湯]主之。</p>
<h3 id="條辯四五-小青龍湯證"><a href="#條辯四五-小青龍湯證" class="headerlink" title="條辯四五[小青龍湯證]"></a>條辯四五[小青龍湯證]</h3><p>[傷寒]，表不解，心下有水氣，乾嘔，發熱而咳，或渴，或利，或噎，或小便不利，少腹滿，或喘者，[小青龍湯]主之。<br>小青龍湯<br>麻黃三兩去節，芍藥三兩，細辛三兩，乾薑三兩，甘草三兩炙，桂枝三兩，五味子半斤，半夏半升洗<br>上八味，以水一斗，先煮麻黃，減二升，去上沫，內諸藥，諸去三升，去滓，溫服一升。若渴去半夏，加瓜蔞根三兩。若微利，去麻黃，加芫花如雞子大，熬令赤色。若噫者，去麻黃，加附子一枚炮，若小便不利，少腹滿者，去麻黃，加茯苓四兩。若喘者，去麻黃，加杏仁半升，去皮尖。</p>
<h3 id="條辯四六"><a href="#條辯四六" class="headerlink" title="條辯四六"></a>條辯四六</h3><p>[傷寒]，心下有水氣，渴而微喘，發熱不渴，[小青龍]主之。服湯已，渴者，此寒去欲解也。<br>以上講是太陽證上篇。<br>初者，病邪初起，正氣尚強，邪氣尚淺，則宜速攻。<br>中者，受病較久，邪氣漸深，正氣漸弱，宜攻堅扶。<br>未者，病已經久，邪氣侵凌，正氣消殘，宜扶正氣。</p>
</div></div><div id="disqus_thread"></div><div class="body__footer"><div class="footer__content">footer</div></div></div></div><div class="menu j-menu">ΞΞ</div><!-- code highlight support-->
<script src="/js/highlight.js"></script>
<!-- zoom support-->
<script src="/lib/zoom/zepto.js"></script>

<script src="/lib/zoom/zoom.js"></script>
<!-- disqus support--><!-- ga support-->
<script src="/js/footer.js"></script>
</body></html>